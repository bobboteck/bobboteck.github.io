---
title: "SOTA Monte Terminillo 2024"
excerpt: "Il contest VHF IARU Reg.1 è una ghiotta occasione per fare qualche QSO in VHF"
header: 
    overlay_color: "#000"
    overlay_filter: "0.5"
    overlay_image: /assets/blog/2024-09-07-sota-monte-terminillo/2024-09-07-sota-monte-terminillo-teaser.jpg
    teaser: /assets/blog/2024-09-07-sota-monte-terminillo/2024-09-07-sota-monte-terminillo-teaser.jpg
categories:
  #- Blog
  - SOTA
tags:
  - sota
  - pota
  - terminillo
  - iu0phy
  - iz0qyi
  - qrp
  - vhf
  - 144mhz
  - 2m
  - ft817
  - hb9
  - drv
toc: true
toc_label: "Table of Contents"
toc_icon: "cog"
toc_sticky: true

gallery:
  - url: /assets/blog/2024-09-07-sota-monte-terminillo/2024-09-07-sota-monte-terminillo-01.jpg
    image_path: /assets/blog/2024-09-07-sota-monte-terminillo/2024-09-07-sota-monte-terminillo-01-th.jpg
    alt: "Sullo sfondo la nostra destinazione"
    title: "Sullo sfondo la nostra destinazione"
  - url: /assets/blog/2024-09-07-sota-monte-terminillo/2024-09-07-sota-monte-terminillo-02.jpg
    image_path: /assets/blog/2024-09-07-sota-monte-terminillo/2024-09-07-sota-monte-terminillo-02-th.jpg
    alt: "Foto di rito alla partenza"
    title: "Foto di rito alla partenza"
  - url: /assets/blog/2024-09-07-sota-monte-terminillo/2024-09-07-sota-monte-terminillo-03.jpg
    image_path: /assets/blog/2024-09-07-sota-monte-terminillo/2024-09-07-sota-monte-terminillo-03-th.jpg
    alt: "Cartello un po' rovinato, ma indicazione chiara"
    title: "Cartello un po' rovinato, ma indicazione chiara"
  - url: /assets/blog/2024-09-07-sota-monte-terminillo/2024-09-07-sota-monte-terminillo-04.jpg
    image_path: /assets/blog/2024-09-07-sota-monte-terminillo/2024-09-07-sota-monte-terminillo-04-th.jpg
    alt: "Uno dei passaggi in cui è necessario aiutarsi con le mani, visto dall'alto"
    title: "Uno dei passaggi in cui è necessario aiutarsi con le mani, visto dall'alto"
  - url: /assets/blog/2024-09-07-sota-monte-terminillo/2024-09-07-sota-monte-terminillo-05.jpg
    image_path: /assets/blog/2024-09-07-sota-monte-terminillo/2024-09-07-sota-monte-terminillo-05-th.jpg
    alt: "Stesso punto visto dal basso"
    title: "Stesso punto visto dal basso"
  - url: /assets/blog/2024-09-07-sota-monte-terminillo/2024-09-07-sota-monte-terminillo-06.jpg
    image_path: /assets/blog/2024-09-07-sota-monte-terminillo/2024-09-07-sota-monte-terminillo-06-th.jpg
    alt: "Altra foto di rito giunti in cima"
    title: "Altra foto di rito giunti in cima"
  - url: /assets/blog/2024-09-07-sota-monte-terminillo/2024-09-07-sota-monte-terminillo-07.jpg
    image_path: /assets/blog/2024-09-07-sota-monte-terminillo/2024-09-07-sota-monte-terminillo-07-th.jpg
    alt: "Postazione radio numero uno con rotore umano e sistema parasole"
    title: "Postazione radio numero uno con rotore umano e sistema parasole"
  - url: /assets/blog/2024-09-07-sota-monte-terminillo/2024-09-07-sota-monte-terminillo-08.jpg
    image_path: /assets/blog/2024-09-07-sota-monte-terminillo/2024-09-07-sota-monte-terminillo-08-th.jpg
    alt: "Postazione numero due, molto più spartana, ma entrambre vista dirupo"
    title: "Postazione numero due, molto più spartana, ma entrambre vista dirupo"
  - url: /assets/blog/2024-09-07-sota-monte-terminillo/2024-09-07-sota-monte-terminillo-09.jpg
    image_path: /assets/blog/2024-09-07-sota-monte-terminillo/2024-09-07-sota-monte-terminillo-09-th.jpg
    alt: "Ancora 30' di discesa e il sole è sempre più basso"
    title: "Ancora 30' di discesa e il sole è sempre più basso"
---

## L'attivazione

Durante gli ultimi giorni di Agosto stavo riguardando i contest del mese di settembre, e il contest “IARU Region 1 - VHF” mi è sembrata subito un’occasione ghiotta per un’uscita SOTA, quindi sento Andrea (IZ0QYI) e ci segnamo sul calendario il giorno 8 settembre per l’attivazione. Il contest dura 24 ore, ma in cima ad una montagna non sarebbe stato il massimo, quindi optiamo per sfruttare la mattina della domenica in cui si svolgono le ultime ore del contest.
Purtroppo i piani si fanno affinché qualcuno li rovini, e questa volta il meteo ci mette lo zampino, quando manca ancora poco più di una settimana le condizioni atmosferiche per la domenica sono pessime. Nei giorni a seguire continuiamo a monitorare le previsioni, ma non sembrano possibili miglioramenti, poi Andrea propone di andare il Sabato e di cercare un posto che ci permette di pernottare in un rifugio, in modo da sfruttare anche le prime ore della domenica, se il tempo fosse inizialmente buono come dicono.
Cominciamo a pensare ad una cima, che sia raggiungibile in poco tempo e che abbia un rifugio poco distante, la scelta ricade sul Terminillo e il rifugio Rinaldi, tra di loro ci sono un centinaio di metri di dislivello e un chilometro forse di camminata. Purtroppo quando chiamiamo il rifugio per sapere se c’è posto, ci dicono che è già tutto pieno.
Alla fine decidiamo comunque per il [Terminillo](https://it.wikipedia.org/wiki/Monte_Terminillo), sabato mattina ci vediamo verso le 9 e tra una cosa e l'altra cominciamo a salire che sono già le 11, verso le 12:30 siamo in cima e dopo la classica foto cerchiamo come dove sistemarci per non dare e non darci fastidio, visto che in cima ci sono molte persone.
Le condizioni operative sono simili per entrambi, FT-817 e 5 Watt di potenza in uscita, solo l’antenna utilizzata è diversa:

- Andrea (IZ0QYI) utilizza una HB9 bi-banda pieghevole
- io Roberto (IU0PHY) utilizzo una DRV autocostruita

Vista l'ora decidiamo di pranzare, scambiamo qualche chiacchiera con passanti incuriositi e facciamo la conoscenza di un gruppo di ragazzi e ragazze che pernottano al Rinaldi (per questo era pieno), poi facciamo qualche chiamata in 2 metri per vedere se è tutto ok.
Con stupore al primo colpo collego subito un 9A che mi passa un rapporto di 55. Tra qualche collega della zona 0, 5 e 6 metto a log 6 collegamenti prima del Contest, quindi attivazione SOTA ([I/LZ-305](https://sotl.as/summits/I/LZ-305)) valida, me ne mancano solo 4 per validare quella POTA ([IT-1528](https://pota.app/#/park/IT-1528)).
Anche Andrea mette a log diversi QSO, molti collegamenti sono con le stesse stazioni, chi trova qualcosa avvisa l'altro urlando numeri (frequenze) incomprensibili agli astanti.

### Il Contest

Comincia il **Contest** e le stazioni in aria aumentano, alcune si collegano facilmente altre meno, qualcuno come sempre accade anche a sgolarsi non ti sente.
Ad un certo punto sento chiaramente una stazione tedesca DL6GCK, non sarà l’unica perché poi ascolterò anche un’altra stazione dalla Germania, ma molto più difficile da tirare fuori. Tornando a DL6GCK lo ascolto è in QSO con una stazione italiana (non ho segnato il nominativo, ma era zona 2 o 4), se avessi dovuto passargli un rapporto gli avrei dato un “41”, in due passaggi io trascrivo correttamente il nominativo, mentre il collega con cui sta tentando il QSO ha grosse difficoltà a copiarlo e metterlo a log. So che per me è impossibile collegarlo, ma la voglia di provarci è tanta, quindi resto in attesa che i due finiscano il collegamento, ma prima che questo accada altre stazioni vicine in frequenza lo coprono del tutto rendendo il tentativo impraticabile, peccato sarà per la prossima.
Intanto si è alzato il vento, devo trovare il modo per tenere ferma l’antenna, e la temperatura comincia a scendere, piano piano cominciamo a coprirci uno strato alla volta. Sono più o meno le 17:40 (locali) quando vado da Andrea, per vedere come stava andando e per valutare insieme la situazione metereologica. La temperatura continua a scendere, complice anche qualche nuvola che copre il sole. Il vento non aumenta, ma non essendoci più il sole a scaldarci il freddo si fa sentire ancora di più. Una nuvoletta, che si muove alla nostra stessa quota, sembra avvicinarsi sempre di più. Decidiamo di aspettare fino alle 18:00 (locali) e rivalutare la situazione.
Mi rimetto alla radio, questa volta invece di andare in cerca di stazioni che chiamano, mi metto a chiamare io sulla prima frequenza libera che trovo, raccolgo così gli ultimi QSO, ma appena passate le 18:00 quella nuvola è ormai arrivata a pochi metri da noi, decidiamo quindi di cominciare a smontare.
Complice l'umidità della nuvola che ormai ci ha completamente avvolti, tutto è "appiccicoso" e smontare non è facilissimo. Dopo aver rimesso tutto negli zaini e fatto un rapido check per controllare di aver lasciato tutto come prima, ci avviamo sul sentiero con la visibilità che si è notevolmente ridotta.
Arriviamo al rifugio Sebastiani che sono ormai le 19:30, è buio e decidiamo quindi di fermarci a cena al rifugio per concludere una giornata impegnativa, ma comunque piacevole e con risultati soddisfacenti.

#### Risultato del contest di IU0PHY

Nella classifica finale sono arrivato [47°](https://contest.ari.it/user_testa_classifiche.php?id=44&cat=LP#:~:text=47-,IU0PHY,-JN62LL), con un errore nel LOG e un totale di [4776 punti](https://contest.ari.it/report_errori.php?idc=44&cat=LP&call=IU0PHY).

#### Risultato del contest di IZ0QYI

La classifica finale Andrea è arrivato [53°](https://contest.ari.it/user_testa_classifiche.php?id=44&cat=LP#:~:text=53-,IZ0QYI,-JN62LL), con un paio di errori a LOG per un totale di [3877 punti](https://contest.ari.it/report_errori.php?idc=44&cat=LP&call=IZ0QYI).

#### Considerazioni

Non esiste una classifica per stazioni QRP in questo Contest, ed aggiungerei purtroppo, guardando la classifica SOLP del 2024 e conteggiando solo chi ha dichiarato una potenza di <= 5W, ci sarebbero stati solo 12 partecipanti in questa categoria, e con le nostre comunque pochissime ora di attività ci saremmo comunque classificati al 6° e al 8° posto. Chissà magari in futuro ci sarà anche questa categoria.

## Foto dell'attivazione

{% include gallery caption="SOTA Monte Terminillo" %}

## Log dei collegamenti di IU0PHY

{% include qsos_tab.html tabContainer="tabPhy" tabData="/assets/blog/2024-09-07-sota-monte-terminillo/data-iu0phy.json" %}

## Mappa dei collegamenti di IU0PHY

{% include qsos_map.html mapcontainer="mapPhy" mapdata="/assets/blog/2024-09-07-sota-monte-terminillo/data-iu0phy.json" %}

## Video dell'attivazione

{% include video id="..." provider="youtube" %}
