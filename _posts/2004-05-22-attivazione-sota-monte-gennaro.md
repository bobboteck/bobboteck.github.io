---
title: "Attivazione SOTA monte Gennaro"
excerpt: "Una nuova cima SOTA per noi"
header: 
    overlay_color: "#000"
    overlay_filter: "0.5"
    overlay_image: /assets/blog/2004-05-22-sota-monte-gennaro/2004-05-22-sota-monte-gennaro-teaser.jpg
    teaser: /assets/blog/2004-05-22-sota-monte-gennaro/2004-05-22-sota-monte-gennaro-teaser.jpg
categories:
  #- Blog
  - SOTA
tags:
  - sota
  - gennaro
  - iw0gtf
  - iw0gtg
  - qrp
  - vhf
  - 50mhz
  - 144mhz
  - ft817
toc: true
toc_label: "Table of Contents"
toc_icon: "cog"
toc_sticky: true
---

## Una nuova cima SOTA per noi

Finalmente dopo una lunga attesa e diversi rinvii a causa del mal tempo, siamo riusciti a partire per la nostra seconda attivazione **SOTA**. Questa volta attiviamo la cima sia in **50** che in **144 MHz**, grazie anche al mio ultimo acquisto, il piccolo **FT-817** molto comodo per questo tipo di attività vista la sua leggerezza. L'equipaggiamento è poi composto da dipolo auto costruito per i 6 metri e una 9 elementi per i 144MHz, l'alimentazione è affidata alla solita pesante batteria da auto per avere una buona autonomia. Questa volta abbiamo utilizzato un nuovo sistema di pali in alluminio che si innestano tra di loro, realizzato da Andrea (IW0GTG).

La cima scelta per questa attivazione è **Monte Gennaro 1271m s.l.m.** sopra Palombara Sabina, dal paese si prende la strada per la vecchia funivia del monte Gennaro fino ad arrivare alla stazione intermedia, da li si lascia la macchina in un piccolo spiazzale e si comincia la camminata.

![Prima dell'ascesa al Gennaro](/assets/blog/2004-05-22-sota-monte-gennaro/2004-05-22-sota-monte-gennaro-01.jpg){: .align-center}

Eccoci qui pronti a partire gli zaini carichi, i pali che sporgono sono più lunghi del solito, il sentiero comincia a salire e gia si fa sentire nelle mie gambe, ma lo strappo iniziale dura poco e poi comincia una lunga serie di tornati con pendenze più dolci. La vegetazione si infittisce e a volte i pali alti si incontrano con i rami più bassi, costringendoci a diverse acrobazie. La cosa a mio avviso più brutta di questo primo tratto sono i tornanti numerati, ad ogni curva si trova un bel numero, il che ti fa cominciare a pensare, quanti tornanti abbiamo passato, quanti ce ne restano, affaticandoti più mentalmente che fisicamente.

![Lungo la salita nella faggeta](/assets/blog/2004-05-22-sota-monte-gennaro/2004-05-22-sota-monte-gennaro-02.jpg){: .align-center}

![I tornanti numerati](/assets/blog/2004-05-22-sota-monte-gennaro/2004-05-22-sota-monte-gennaro-03.jpg){: .align-center}

Finito il primo tratto caratterizzato dai tornanti, inizia la parte più ripida e più dura per quanto mi riguarda. Si sale verso quello che fu l'albergo di M. Gennaro, i cui resti rovinano completamente il paesaggio, più su si intravede anche la selva di antenne dei ripetitori. Continuiamo attraversando queste costruzioni in rovina, sembra di stare in una città fantasma, e proseguiamo per la nostra meta. Dopo una serie di soste, giungiamo alla meta.
Iniziamo a preparare l'attrezzatura e cominciamo l'attività in 50MHz, purtroppo il tempo non era bellissimo come si può vedere, e neanche la propagazione ci ha aiutato quindi pochi collegamenti e tutti in zona. La mattinata passa tra tentativi di chiamate, chiacchierate con la gente che arriva sulla cima e incuriosita ci fa un po' di domande. Approfittiamo della calma anche per mangiare qualche panino. Poi riprendo a fare le chiamate mentre Andrea passa il tempo cercando di sistemare un cartello che indica i sentieri che si è danneggiato.

![Le chiamate in 50 MHz](/assets/blog/2004-05-22-sota-monte-gennaro/2004-05-22-sota-monte-gennaro-04.jpg){: .align-center}

![Riparazione dei cartelli segnaletici dei sentieri](/assets/blog/2004-05-22-sota-monte-gennaro/2004-05-22-sota-monte-gennaro-05.jpg){: .align-center}

Alle 12 UTC cominciamo a prepararci per il contest in 2 metri cambio di antenna e iniziano le chiamate, Andrea quasi si sgola, ma le risposte non sono numerose, anche su questa frequenza la propagazione lascia un po' a desiderare. Comunque con un po' di impegno Andrea riesce a collegare una stazione dalla zona 1, una stazione dalla Sicilia e altre nelle vicinanze, mentre io do supporto facendo da rotore umano.
Verso le 16 capiamo che per tornare alla macchina ci sono da fare diversi chilometri, quindi decidiamo di smontare tutto e avviarci verso casa.

![Attività in 144 MHz](/assets/blog/2004-05-22-sota-monte-gennaro/2004-05-22-sota-monte-gennaro-06.jpg){: .align-center}

La giornata non è stata delle migliori sia per quanto riguarda sia il meteo che la propagazione, però possiamo dire che è stata una esperienza positiva e speriamo di poterci ripetere presto.

## Il log dell'attività in 50 MHz

|N°|Ora|Frequenza|Modo|Nominativo|RSTi|RSTr|Locator|QRB|
|:---|:---:|:---:|:---:|:---|:---:|:---:|:---:|---:|
|001|1012|50|SSB|I0SSH|59|59|JN61FV|37|
|002|1018|50|SSB|IW0CJQ|59|59|JN61FT|42|
|003|1226|50|SSB|IZ0EMY|59|59|JN61KL|60|
|004|1230|50|SSB|IW0BSQ|59|59|JN61GV|31|
|005|1237|50|SSB|IW0GUJ|59|59|JN62FD|37|
|006|1243|50|SSB|IW0AEN|59|59|JN61GU|33|

QRB Totale: 240 --- DX: IZ0EMY 60Km

## La mappa dei collegamenti in 50 MHz

![La mappa dei collegamenti in 50 MHz](/assets/blog/2004-05-22-sota-monte-gennaro/2004-05-22-sota-monte-gennaro-07.jpg){: .align-center}

## Il log dell'attività in 144 MHz

|N°|Ora|Frequenza|Modo|Nominativo|RSTi|RSTr|Locator|QRB|
|:---|:---:|:---:|:---:|:---|:---:|:---:|:---:|---:|
|001|1220|144|SSB|I0UGB|59|59|JN62B0|90|
|002|1222|144|SSB|IK1WVR/1|59|59|JN44VC|341|
|003|1224|144|SSB|IZ0BBZ|59|59|JN62IW|103|
|004|1248|144|SSB|IW0FFK|59|59|JN61FS|44|
|005|1250|144|SSB|IW0HLZ|59|59|JN61GV|31|
|006|1300|144|SSB|IZ0FWE|59|59|JN62IQ|75|
|007|1312|144|SSB|IZ0ARN|59|59|JN61FU|39|
|008|1314|144|SSB|I0ZUG|59|59|JN62ES|93|
|009|1333|144|SSB|IT9NGN|53|51|JM78PE|473|
|010|1342|144|SSB|IW0BSQ|59|59|JN61GV|31|
|011|1350|144|SSB|IK5HGO/5|57|43|JN53GW|286|
|012|1400|144|SSB|IW0BET|59|59|JN61FS|44|
|013|1406|144|SSB|IW0AGX|59|59|JN61FS|44|

QRB Totale: 1694 --- DX: IT9NGN 473Km

## La mappa dei collegamenti in 144 MHz

![La mappa dei collegamenti in 144 MHz](/assets/blog/2004-05-22-sota-monte-gennaro/2004-05-22-sota-monte-gennaro-08.jpg){: .align-center}
