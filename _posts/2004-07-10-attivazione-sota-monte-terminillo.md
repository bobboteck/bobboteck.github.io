---
title: "Attivazione SOTA monte Terminillo"
excerpt: "Non potevamo mancare l'appuntamento con il Contest Apulia VHF QRP"
header: 
    overlay_color: "#000"
    overlay_filter: "0.5"
    overlay_image: /assets/blog/2004-07-10-sota-monte-terminillo/2004-07-10-sota-monte-terminillo-teaser.jpg
    teaser: /assets/blog/2004-07-10-sota-monte-terminillo/2004-07-10-sota-monte-terminillo-teaser.jpg
categories:
  #- Blog
  - SOTA
tags:
  - sota
  - terminillo
  - iw0gtf
  - iw0gtg
  - qrp
  - apulia
  - vhf
  - 144mhz
  - contest
toc: true
toc_label: "Table of Contents"
toc_icon: "cog"
toc_sticky: true
---

## Non potevamo mancare l'appuntamento con il Contest Apulia VHF QRP

Di nuovo su una cima **SOTA**, e ancora una cima **New-One** per noi. Questa volta partiamo con l'idea di salire sopra i **2000** e alla fine la scelta cade sul Monte Terminillo, saliremo su per la normale per arrivare in cima in tempo per l'inizio del contest. Come sempre capita però che io arrivo tardi a casa di Andrea, per strada ci si ferma a fare benzina e lungo la salita si incontrano macchine che vanno molto piano, così arriviamo al rifugio Sebastiani che il contest è cominciato. Parcheggiate le macchine e sistemati gli zaini si comincia a salire, il sentiero è segnato, inizialmente è molto facile, ma dopo poco comincia a salire con una certa ripidità, la cosa più fastidiosa è il fondo ghiaioso del sentiero. Terminato questo primo tratto c’è un breve pezzo pianeggiante e poi ricomincia la salita in alcuni tratti si passa tra delle rocce in un paesaggio fantastico, come si può vedere anche nelle foto.

![Lungo la salita IW0GTF](/assets/blog/2004-07-10-sota-monte-terminillo/2004-07-10-sota-monte-terminillo-01.jpg){: .align-center}

![Lungo la salita IW0GTG](/assets/blog/2004-07-10-sota-monte-terminillo/2004-07-10-sota-monte-terminillo-02.jpg){: .align-center}

Arrivati in cima con un'ora di cammino, come riportato sulla guida cominciamo a montare l'antenna e prepararci all'attività anche se con un po' di ritardo. Mentre ci prepariamo a montare il tutto, un aereo passa vicino la cima, e al secondo passaggio Andrea fa in tempo a prendere la macchinetta per scattare una foto.

![Un aereo gira intrno alla cima incuriosito](/assets/blog/2004-07-10-sota-monte-terminillo/2004-07-10-sota-monte-terminillo-03.jpg){: .align-center}

Subito arrivano i primi collegamenti, ma ci accorgiamo che non ci sono molti operatori. Poi improvvisamente una forte emozione siamo in QSO con IK1YNZ, ma il segnale è molto basso e disturbato, quindi decido di utilizzare le cuffie, che alla partenza ero anche in dubbio se portarle o meno. Ora mentre facciamo il collegamento sento distintamente un’altra stazione al limite del rumore che mi chiama, inizialmente non riesco a capire quasi nulla, poi ascolto un po’ meglio comincio a comprendere il nominativo, Andrea riporta tutto sul log, sono troppo preso da non rendermi conto che il mio corrispondente è Arnaldo IK2NBU fin quando non sento il suo nome nelle cuffie, che se non ho capito male stava trasmettendo con 250mW!!! La gioia esplode in quel momento, la gente che è sulla cima con noi non capisce cosa sia successo, ma questo collegamento ci da lo stimolo a continuare ancora. Purtroppo la fase positiva passa dopo qualche minuto, dalle 10:14 alle 12:14 UTC, chiamiamo ininterrottamente, ma non risponde nessuno, tutto tace o dovrei dire, tutti al mare? Peccato perché non capirò mai se quel giorno era la propagazione ad essere assente o erano i radioamatori che mancavano.

![Un attimo di relax](/assets/blog/2004-07-10-sota-monte-terminillo/2004-07-10-sota-monte-terminillo-04.jpg){: .align-center}

Nel pomeriggio continuiamo, girando l’antenna verso SUD e collezioniamo altri QSO tra cui zona 7 e 9, e purtroppo un mancato collegamento con una stazione SV, che per pochi secondi abbiamo ascoltato molto bene, ma poi è sparita per sempre. Altra delusione nell'ascoltare una stazione della zona 7 in QSO con una della zona 8, abbiamo provato più volte a chiamare anche se il collega della zona 8 era veramente molto basso, ma il collega della zona 7 che sentivamo distintamente continuava a parlare del suo lineare da esose potenze, e quando ci ha ascoltato, invece di provare a girare le antenne ci ha semplicemente snobbato dicendoci che ci sentiva molto bassi!!!
Alle 17 locali smontiamo tutto e si scende alle macchine, contenti per aver superato ancora una volta il numero massimo di collegamenti fatti nelle nostre spedizioni SOTA, ma in fondo un po’ dispiaciuti per la scarsa presenza di corrispondenti!

![Dettaglio della 9 elementi](/assets/blog/2004-07-10-sota-monte-terminillo/2004-07-10-sota-monte-terminillo-05.jpg){: .align-center}

![IW0GTG prova anche lui qualche chiamata](/assets/blog/2004-07-10-sota-monte-terminillo/2004-07-10-sota-monte-terminillo-06.jpg){: .align-center}

## Il log dell'attività

|N°|Ora|Frequenza|Modo|Nominativo|RSTi|RSTr|Locator|QRB|
|:---|:---:|:---:|:---:|:---|:---:|:---:|:---:|---:|
|001|0857|144|SSB|I0TWQ|59|59|JN61BW|91|
|002|0900|144|SSB|IZ0HDB/5|59|59|JN52OK|144|
|003|0916|144|SSB|IK2ECM/1|59|59|JN44GK|418|
|004|0923|144|SSB|I1BAY/1|59|59|JN33UX|458|
|005|0930|144|SSB|IW0DCA|59|59|JN62AH|78|
|006|0945|144|SSB|I4AIR|59|59|JN54TU|285|
|007|0947|144|SSB|IK4WKU/F|59|59|JN34UB|461|
|008|0950|144|SSB|IZ5DIY/5|59|59|JN54LB|239|
|009|0953|144|SSB|IK1YNZ|59|59|JN33UT|452|
|010|0957|144|SSB|IK2NBU/2|59|59|JN45XS|437|
|011|1002|144|SSB|IK0SWT|59|59|JN61GV|73|
|012|1008|144|SSB|IW0FYP|59|59|JN61EX|74|
|013|1014|144|SSB|I0KNQ|59|59|JN61FU|81|
|014|1214|144|SSB|IW0DJB|59|59|JN61GV|73|
|015|1222|144|SSB|IZ0FWE|59|59|JN62IQ|31|
|016|1248|144|SSB|I4GBZ/4|59|59|JN54DI|300|
|017|1256|144|SSB|IK0VWO|59|59|JN62LH|19|
|018|1259|144|SSB|IW0RUA/8|59|59|JN61WC|171|
|019|1301|144|SSB|I0GIM|59|59|JN63EC|84|
|020|1306|144|SSB|I4CVC/7|59|59|JN71SU|224|
|021|1310|144|SSB|IC8CQF|59|59|JN70CN|237|
|022|1313|144|SSB|IT9TVF|59|59|JM68OD|482|
|023|1331|144|SSB|IK0LRG|59|59|JN61IV|68|
|024|1334|144|SSB|IW0BJP|59|59|JN62EK|48|
|025|1344|144|SSB|I8YZO|59|59|JM78WO|496|
|026|1435|144|SSB|I7DCZ|59|59|JN71VT|246|
|027|1451|144|SSB|IW0DLM|59|59|JN61EU|85|

QRB Totale: 5855 --- DX: I8YZO 496Km --- Punti: 7407

## La classifica del contest

E' la seconda volta che partecipiamo a questo contest e siamo partiti con l'idea di puntare in alto in classifica, ma non pensavamo certo di arrivare così in alto. Quest'anno abbiamo partecipato ancora una volta alla categoria 3W. Per il prossimo anno, sperando in una propagazione e partecipazione migliore, lo scorso anno il numero di QSO del primo classificato era 67, probilmente proveremo la partecipazione con la categoria a potenza più bassa!

## La mappa dei collegamenti

![La mappa dei collegamenti](/assets/blog/2004-07-10-sota-monte-terminillo/2004-07-10-sota-monte-terminillo-07.jpg){: .align-center}
